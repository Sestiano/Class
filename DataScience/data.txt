L’agnosia è l’incapacità di riconoscere (= accedere alla rappresentazione semantica corretta) 
oggetti in un’unica modalità sensoriale (es. agnosia visiva, agnosia tattile, agnosia uditiva), 
modalità che pure è conservala a livello elementare (es. paziente con agnosia visiva non è cieco).  
Se si tratta di più di una modalità, non si parla di agnosia ma di disturbo semantico (e/o lessicale = 
anomia).  
È distinta dall’anomia, in cui c’è riconoscimento (es. 
paziente sa mimare l’uso dell’oggetto o nominarlo con 
un giro di parole).  
L’agnosia più studiata è quella visiva. 
AGNOSIA VISIVA:  
Corteccia visiva primaria (V1) e altre vie visive 
Lungo le vie visive il grado di finezza dell’analisi visiva 
aumenta sempre di più:  
partendo all’area V1 (area occipitale dove arrivano gli 
assoni dal corpo genicolato laterale, primo approccio 
visivo) passando alle aree visive secondarie (V2, V3, V4, 
riconoscimento di oggetti e facce) aumenta la specificità dell’elaborazione (ci sono neuroni con 
campi recettivi sempre più complessi, più sensibili a punti, contorni ecc.). In V1 i neuroni sono 
sensibili solo a punti luminosi, mentre in V4 si arriva al riconoscimento di oggetti e facce. 
Le stazioni finali hanno un’estrema specificità: 
Principi di organizzazione del sistema visivo: 
1) Principio seriale = crescente complessità (visibile in caratteristiche dei campi recettivi dei 
neuroni) fino ad arrivare a rappresentazioni di facce, edifici, parole scritte ecc.  
2) Principio in parallelo = il cervello elabora in parallelo il colore, le forme, il movimento ecc. 
Le forme specifiche di agnosia riguardano entrambi i principi. 
Il cervello visivo – elaborazione cerebrale degli stimoli visivi  
Dalla retina alla corteccia visiva primaria:  
La vista ci fornisce informazioni dettagliate su stimoli distanti dalla superfice corporea, infatti una 
grande porzione del cervello dei primati è dedicata all’analisi degli stimoli visivi.  
L’energia luminosa viene trasformata in impulsi nervosi dai fotorecettori della retina, con 
concomitante rilascio di energia. I fotorecettori sono di due tipi:  
 Coni mano numerosi, concentrati nella parte centrale della retina (fovea centrale), 
consentono la visione fotopica (in condizioni di buona illuminazione) e la visione dei colori. 
Sono divisi in 3 tipi, secondo la lunghezza d’onda del picco di assorbimento del loro 
pigmento visivo. L'assenza o la scarsità di uno o più tipi di coni provoca diverse varietà di 
cecità per i colori di tipo congenito (daltonismo).  
 Bastoncelli più numerosi, consentono la visione scotopica (bassa intensità luminosa). 
Nella retina i fotorecettori si connettono alle cellule bipolari, che a loro volta fanno sinapsi con le 
cellule gangliali, i cui assoni costituiscono il nervo ottico. Le fibre del nervo ottico lasciano la retina 
in corrispondenza del disco ottico, una regione ovalare sprovvista di fotorecettori che provoca lo 
scotoma fisiologico, una regione cieca del campo visivo.  
Lasciato il globo oculare, il nervo ottico si dirige posteriormente fino al chiasma ottico, dove le 
fibre provenienti dall’emiretina nasale si incrociano per passare nell'altro emisfero cerebrale, le 
fibre che provengono dall' emiretina temporale invece rimangono nello stesso emisfero. Ogni 
emisfero cerebrale quindi elabora le informazioni visive provenienti dall’emicampo opposto: le 
informazioni dell’emicampo visivo sinistro sono trattate nell’emisfero cerebrale destro, e 
viceversa. 
Le fibre che lasciano il chiasma ottico, si dirigono posteriormente con il nome di tratto ottico. La 
maggior parte di queste fibre fanno sinapsi nel corpo genicolato laterale, per poi dirigersi con il 
nome di radiazioni ottiche verso la corteccia visiva primaria (V1). Le radiazioni ottiche decorrono 
nella sostanza bianca dei lobi temporale e parietale. Una minima parte delle fibre si arresta invece 
nel collicolo superiore, una struttura importante per il controllo dei movimenti oculari. Dal 
collicolo, questa via visiva arriva al pulvinar (un altro nucleo talamico) e da qui al V1.  
Lesioni a diversi livelli delle vie visive producono deficit diversi: 
a) Lesioni unilaterali complete delle radiazioni ottiche o dell'aria visiva primaria nel lobo 
occipitale provocano un' emianopsia laterale omonima destra o sinistra (a seconda 
dell’emisfero leso), che comporta la perdita della visione di un intero emicampo visivo. 
b) Una disconnessione delle radiazioni ottiche nel lobo temporale o nel lobo parietale 
provoca deficit visivi nei quadranti, rispettivamente, superiore e inferiore del campo visivo 
opposto all'emisfero leso (quadrantanopsia laterale omonima superiore o inferiore).  
Elaborazione corticale degli stimoli visivi:  
La corteccia visiva primaria (area 17 di Brodmann, V1) è situata nella parte posteriore del lobo 
occipitale, intorno a una scissura orizzontale, la scissura calcarina. I quadranti visivi superiori 
proiettano al di sotto della scissura calcarina, i quadranti inferiori al di sopra. La corteccia visiva di 
destra riceve le informazioni provenienti dall’emicampo visivo di sinistra e viceversa; lo splenio del 
corpo calloso connette le aree visive dei due emisferi. La topografia della retina è conservata nella 
corteccia visiva primaria, le regioni vicine della retina proiettano a regioni vicine della corteccia, 
ma in modo distorto: la fovea retinica è sovrarappresentata rispetto alla periferia.  
 Cecità corticale: lesioni bilaterali complete delle corteccia visiva primaria provocano 
l'impossibilità di trattare in modo cosciente le informazioni visive. I pazienti con cecità 
corticale possono mostrare una forma particolare di anosognosia, consistente nella 
negazione della cecità. 
 Sindrome di Anton: il disturbo visivo può essere attribuito in modo confabulatorio a scarsa 
illuminazione, alla presenza di una lacrima in un occhio ecc.   
 Blindsight (visione cieca): alcuni pazienti con emianopsia laterale omonima mostrano 
capacità visive risparmiate per stimoli presentati nell’emicampo cieco.  
Questo fenomeno è stato dimostrato in condizione di scelta forzata, chiedendo al paziente 
di fare congetture sulla presenza di stimoli che dichiara di non vedere. I pazienti, quando gli 
veniva chiesto di indovinare qual era lo stimolo presentato, mostravano delle prestazioni 
superiori al caso in queste condizioni, nonostante non descrivessero un'esperienza di tipo 
visivo dello stimolo.  
Per spiegare questi fenomeni si ipotizza che lo stimolo possa seguire percorsi alternativi 
alla via genicolo-striata, come la via reticolo-collicolare, che raggiunge le aree extra striate 
nei lobi occipitale e temporale e la corteccia parietale posteriore senza passare per V1.  
Blindsight - agnosia visiva (approfondimento):  
Grazie agli studi di Larry Weiskrantz si è scoperto che dalla retina ci sono due vie in parallelo: una 
consapevole e una non consapevole, nei pazienti affetti da blindsight la percezione non cosciente 
risale alla via del collicolo parietale. 
Milner e Goodale – il caso DF 
Esperimento: se di mostra uno stimolo ad una persona affetta da 
Blindsight nella zona cieca e poi gli si chiede che tipo di stimolo era, 
il paziente nel 70-80% dei casi, pur non vedendolo riesce a 
rispondere in modo corretto.  
La zona nera corrisponde alla zona cieca del campo visivo.  
Scoprono una paziente che presenta una grave agnosia per la forma visiva.  
DF aveva avuto una grave intossicazione da CO (ossido di carbonio) che creò una lesione bilaterale 
nel territorio temporo-occipitale. All’inizio sembra che avesse una grave cecità corticale ma dopo 
qualche giorno, tornò a vedere e si scoprì che era un’agnosia specifica per la forma (colore e 
tessitura conservati).  
DF in uno dei tanti test cercava di riconoscere gli oggetti che le venivano mostrati, quando le 
mostrarono una matita, ella fece un gesto per cogliere la matita che era perfettamente adeguato 
all’oggetto, assunse la forma giusta per afferrare la matita.  
Inoltre DF durante una passeggiata in montagna cammina con perfetta agilità, i movimenti sono 
adeguati agli oggetti che vede per terra (es. vede la 
differenza tra i sassi e la terra). 
Esperimenti in laboratorio di posting e matching: la paziente 
DF nel posting era quasi perfetta, nel matching invece 
sbaglia tutte le posizioni. Questo perché il matching è 
consapevole, mentre il posting non lo è. La differenza nei 
due compiti sta nel fatto che in un caso si sta agendo 
sull’oggetto, nell’altro si sta usando il sistema motorio per 
esprimere un concetto che si ha rappresentato nella mente. 
Il compito di posting è un compito di visione per l’azione, il 
compito di matching è visione per la percezione.  
Nella nostra mente ci sono più vite visive, una ha accesso 
alla coscienza, l’altra no.  
Atassia ottica (lesione dorsale) pazienti che sono completamente opposti al caso di DF. 
Le due vie visive corticali ventrale e 
dorsale: 
V1 è circondata dalle aree visive associative 
V2 e V3, da queste aree visive occipitali 
l'informazione visiva si diffonde nel cervello 
lungo varie direttrici. Una distinzione 
fondamentale è quella tra via visiva 
corticale ventrale e via visiva corticale 
dorsale: 
1. La via ventrale (o occipito
temporale) conduce da V1 alle porzioni inferiori del lobo temporale ed è importante per 
l'identificazione percettiva degli oggetti visivi. 
Un danno a questa via porta tipicamente ad un’agnosia visiva. 
2. La via dorsale (o occipito-parietale) arriva al lobo parietale ed è importante per localizzare 
gli oggetti visivi nello spazio, o per programmare i movimenti manuali necessari per 
raggiungere afferrare un oggetto. 
Un danno a questa via porta tipicamente ad un’atassia ottica. 
Deficit periferici 
Innanzitutto, bisogna eseguire test per escludere deficit periferici di visione: deficit di campo visivo, 
acuità visiva, contrasto, visione del colore. 
 Deficit del campo visivo 
o Perimetria 
o Metodo del confronto (test manuale: chiedi al paziente di guardare la punta del tuo naso, 
e gli chiedi se hai mosso una mano, l’altra o tutte e due per capire se ci sono punti ciechi 
nel campo visivo) 
 Deficit di sensibilità visiva 
o Tavole di Snellen (misurano l’acuità visiva, distinzione tra 
lettere di misure sempre più piccole) 
o Tavole di Pelli-Robinson (contrasto di luminanza, lettera 
sempre più sbiadita) 
Disturbi della percezione dei colori 
 Acromatopsia cerebrale:  
Lesioni che interessano la area V4 (che dagli studi sulle scimmie sembra essere importante per 
la percezione dei colori) o che la disconnettono da V1 possono provocare un disturbo della 
percezione dei colori, che si definisce acromatopsia cerebrale, per distinguerlo dai disturbi 
della percezione dei colori da disfunzione dei fotorecettori retinici. 
Lesioni unilaterali possono provocare un emiacromatopsia cerebrale. 
I pazienti sembrano essere daltonici, vedono il mondo in sfumature 
di grigio, pertanto non riescono a svolgere i seguenti test: 
o Test di Farnsworth-Monsell (mettere in ordine una serie di 
pastiglie colorate in tonalità differenti) 
o Tavole di Ishihara (discriminare gli stimoli identificabili solo 
attraverso il colore contenuti nelle tavole) 
o Test delle matassine di Holmgren 
 Agnosia per i colori: 
Perdita di conoscenze riguardanti i colori, incapacità di denominare i colori o di definirli. Rari 
pazienti hanno perso la conoscenza dei colori tipici degli oggetti, ma possono denominare i 
colori su presentazione visiva. 
Lesioni mesiali posteriori, occipito-temporali sinistre.  
La dissociazione tra disturbo della conoscenza dei colori e normale conoscenza di altri aspetti 
visivi degli oggetti suggerisce che la conoscenza semantica sia in parte organizzata in sistemi 
specifici a seconda della modalità sensoriale utilizzata durante la percezione delle diverse 
caratteristiche di un oggetto. 
 Anomia dei colori: 
Percezione e conoscenze dei colori preservate, ma c'è un'incapacità specifica di denominare i 
colori su presentazioni visiva o di designare il colore nominato dall'esaminatore tra varie 
pastiglie colorate presentata al paziente. 
Questo deficit di denominazione su stimolo visivo è causato da lesioni occipito-temporali 
nell’emisfero sinistro (spesso coinvolgenti lo splenio del corpo calloso, la stessa dell’alessia pura 
di Dejerine). 
Al paziente viene chiesto di che colore è una banana, il paziente vede la banana con l’emisfero 
dx ma non è in grado di passare l’informazione all’emisfero sx quindi non riesce a rispondere 
gialla. 
Disturbi della percezione del movimento 
 Akinetopsia: 
Caso molto raro dove l’area del cervello che riconosce il movimento vinee danneggiata. Il 
paziente vede gli oggetti come in una sequenza di immagini statiche, come fossero fotografati 
in posizioni diverse. Per avere questo deficit entrambe le piccole aree nei due emisferi devono 
essere lesionate.  
Il paziente ci vede bene ma non percepisce il movimento, per esempio per attraversare la 
strada vede la macchia cristallizzata lontana e dopo poco la vede cristallizzata vicina.  
Sindrome di Balint 
La sindrome di Balint è costituita da tre elementi: 
 Simultanagnosia 
E’ l'incapacità di percepire più elementi presenti allo stesso tempo nella modalità visiva. Il 
paziente è capace di identificare i dettagli di un oggetto o di un'immagine complessa ma non 
di percepire il tutto nella sua interezza. Se più oggetti sono presentati allo stesso tempo il 
paziente è in grado di percepirne solo uno alla volta. L'identificazione dei singoli oggetti è 
preservata, salvo quando l'attenzione del paziente si focalizza su un singolo dettaglio 
dell'oggetto. Ci sono fenomeni di cattura dell'attenzione da parte di caratteristiche locali a 
scapito di quelle globali (es. vede l'albero ma non la foresta). 
I pazienti non riescono a percepire stimoli gerarchici come le lettere di Navon (es. una lettera 
A composta da piccole lettere F). 
Le lesioni che provocano una simultanea agnosia sono in genere biparietali, spesso nel quadro 
di un'atrofia corticale posteriore. 
 Aprassia dello sguardo  
Perdita della capacità di spostare volontariamente lo sguardo da un punto di fissazione a un 
nuovo stimolo presentato nella periferia visiva. I pazienti non riescono a staccare lo sguardo 
dall' oggetto fissato per produrre sacca diverso gli altri oggetti presenti. I movimenti lenti di 
inseguimento possono invece essere preservati. 
 Atassia ottica 
incapacità di produrre un corretto movimento della mano per raggiungere un oggetto, 
presentato in genere alla periferia del campo visivo, sotto la guida dello sguardo. L' atassia 
ottica può esistere in forma unilaterale, dopo lesione del lobo parietale opposto, al di fuori 
della sindrome di Balint. 
Solitamente si presenta in seguito a lesioni a carico del lobulo parietale superiore e/o delle 
sue connessioni con le aree frontali. 
Le lesioni tipiche della sindrome di Balint sono parietali o parieto-occipitali bilaterali. L'origine più 
frequente è vascolare, neurodegenerativa, o da metastasi tumorali. 
Il disturbo di esplorazione dello spazio caratteristico di questa sindrome può essere molto 
invalidante e rendere il comportamento del paziente simile a quello di un cieco. 
Disturbi del riconoscimento degli oggetti 
Il riconoscimento visivo di un oggetto è normalmente un'esperienza immediata e automatica. Dal 
punto di vista dei meccanismi neurali implicati però, questa attività non è facile. Le scene visive 
non si ripetono mai davanti ai nostri occhi in modo sovrapponibile: cambia la luminosità, la 
prospettiva in cui guardiamo gli oggetti, la loro forma e dimensioni. La possibilità di riconoscere un 
oggetto nonostante le variazioni, anche importanti, di questi attributi si definisce invarianza 
percettiva. Le aree visive di alto livello lungo la via occipito-temporale presentano caratteristiche 
compatibili con questa capacità. 
Storia dell’agnosia visiva: 
Il concetto di agnosia visiva fu introdotto da Munk (1874) che la chiamò “cecità psichica”, per 
indicare l’incapacità di riconoscere oggetti attraverso la vista. 
In seguito Lissauer (1890)  distinse tra due fasi: 
a) Fase di appercezione (= percezione cosciente di un’immagine, fase normale del 
processamento dell’informazione, percezione cosciente dell’immagine) 
b) Fase di associazione (= attribuzione del significato tramite il confronto tra immagine  e 
conoscenze in memoria, fase deficitaria) 
Fu Freud (1891) il primo a chiamarla “agnosia visiva”. 
 Agnosia per gli oggetti: 
Lesioni della corteccia temporo-occipitale possono provocare disturbi nel riconoscimento 
visivo degli oggetti, collettivamente definiti come agnosie visive per le forme. Si può parlare 
di agnosia solo se il disturbo non può essere spiegato da deficit dei livelli di base di 
elaborazione visiva (acuità visiva, abilità percettive di base relative a luminosità, movimento, 
orientamento e dimensione dell'oggetto).  
Esistono però pazienti con normale acuità e discriminazione delle forme, che tuttavia 
presentano un deficit di riconoscimento visivo degli oggetti. Per questo tipo di agnosia visiva 
sussiste la distinzione classica proposta da Lissauer tra agnosia appercettiva e agnosia 
associativa: 
 Agnosia visiva appercettiva, danneggiata l'elaborazione visiva precoce (analisi delle 
componenti elementari, giudizi di grandezza, discriminazione figura- sfondo). Il paziente 
non è in grado di riconoscere l'oggetto anche se ne sa descrivere accuratamente 
dimensioni, consistenza e alcuni aspetti fisici della forma. I pazienti generalmente non 
sono in grado di seguire con il dito i contorni dell'oggetto o di effettuare una copia di un 
disegno lineare mentre il disegno a memoria è possibile, il che dimostra l'integrità della 
conoscenza relativa agli aspetti visivi dell'oggetto. 
 Mancato riconoscimento di oggetti 
 Possibilità di formare il percetto dell'oggetto ma conoscenze visive (semantica) 
sull'oggetto integre 
 Identificazione per via uditiva e tattile indenne  
 Lesioni: tipicamente bilaterali (cause: intossicazioni, malattie cerebrovascolari o 
degenerative) 
 Agnosia visiva associativa, non vi è identificazione dell'oggetto perché non sono più 
accessibili le conoscenze concettuali sottostanti. Senti con agnosia associativa riescono a 
formare un percetto visivo strutturato, ma non riescono ad associarlo al suo significato. 
Copiano bene un disegno lineare e descrivono bene i dettagli dell'oggetto presentato, ma 
restano incapaci di identificare l'oggetto.  
 Formazione corretta del percetto visivo dell'oggetto, ma mancato accesso al suo 
significato 
 Possibili dissociazioni tra differenti categorie semantiche 
 Lesioni: tipicamente unilaterali sinistre 
Per valutare l’agnosia visiva associativa viene fatto copiare un 
disegno, solitamente il paziente riesce a copiarlo bene ma se gli si 
chiede cos’è non lo sa.  
Con agnosia appercettiva il paziente non sarebbe in grado di 
copiare o disegnare nessun oggetto.   
 Afasia ottica: 
Il paziente non sa denominare oggetti visivi pur dimostrando di riconoscerli, ad esempio, 
mimandone l’uso, viene quindi mantenuto l’accesso alla semantica.  
Le lesioni interessano tipicamente le regioni temporo-occipitali sinistre.  
Differenza tra le varie patologie:  
L’afasia ottica non può trattarsi di un semplice deficit di disconnessione tra la semantica e il 
nome (output) perché se così fosse ci sarebbero problemi in parallelo anche per l’input 
tattico, i pazienti afasici invece denominano immediatamente l'oggetto su presentazione 
tattile. 
Questa sindrome è interessante perché mette in crisi lo schema classico, l’afasia ottica è una 
sindrome controversa. Il modello non funziona perché: 
 Input verbale (verde): se la domanda è 
quale strumento serve per tagliare un 
foglio di carta? Il paziente riesce a 
rispondere  
 Input visivo (blu): se il paziente vede le 
forbici, riesce a fare il gesto 
  Input visivo (rosso): se il paziente vede 
le forbici non riesce a dire il nome  
E’ stato quindi ipotizzato che l’unico modo per spigare l’esistenza degli afasici ottici è che ci 
siano due diversi sistemi semantici che sono in comunicazione tra loro: 
1. uno più specializzato nei compiti verbali 
2. uno più implicato nella semantica visiva  
Con questa ipotesi (e il corrispondente nuovo schema): 
 Input verbale (verde): se si chiede 
quale strumento serve per tagliare un 
foglio di carta, il paziente risponde 
forbici 
 Input visivo (blu): se il paziente vede 
le forbici, riesce a fare il gesto  
 Input verbale (rosso): se il paziente 
vede le forbici, non riesce a dire il 
nome 
 Agnosia integrativa: 
Deficit nell'integrazione di elementi locali in una descrizione coerente e globale dell'oggetto. Il 
paziente è in grado di disegnare bene in copia e a memoria, ma successivamente non è in 
grado di identificare i suoi stessi disegni. 
Teorie sull’identificazione degli oggetti 
a) Template matching mapping diretto e analogico dell’immagine percepita con immagini 
in memoria.  
Critica: di ogni oggetto dovrebbero essere depositiate moltissime immagini per le diverse 
prospettive di osservazioni teoria superata. 
b) Descrizione strutturale l’immagine centrata sulla prospettiva dell’osservatore è 
trasformata in descrizione strutturale episodica (DSE) centrata sull’oggetto stesso. Formato 
non analogico, ma relativamente astratto.  
La DSE è a sua volta mappata sull’eventuale descrizione strumentale in memoria a lungo 
termine (lessico oggettuale).  
Geoni  
I geoni sono forme elementari astratte (analogo delle lettere astratte, grafemi, come unità che 
compongono le parole, e che sono input del lessico ortografico) 
Diagramma flusso per l’identificazione di oggetti 
Batterie di test neuropsicologici 
Le batterie di test neuropsicologici standardizzate su popolazioni normali permettono 
una valutazione neuropsicologica completa di questi deficit di riconoscimento visivo. 
La Birmingham Object Recognition Battery (BORB) Amina gli aspetti di base della 
percezione visiva: 
A. L’elaborazione visiva precoce  
Test di Brenton 
Test di Poppelreuter = chiedi al paziente distinguere quanti 
oggetti vede  
B. Immagine cetrata sull’osservatore e rappresentazione 
centrata sull’oggetto 
Test del riconoscimento di oggetti in prospettiva non canonica  
C. Descrizione strutturale in memoria 
Test dove si fanno vedere dei non-oggetti e si chiede al  
paziente quali di questi sono reali 
D. Conoscenza semantica 
Test di associazione figura-figura, associazione semantica visiva.  
Se invece vuoi vedere se non ha l’accesso alla semantica da 
stimolo visivo fai stesso test a con le parole dette, non le 
immagini.  
La Visual Object and Space Perception Battery comprende: 
A. Test di screening, come la discriminazione figura-sfondo. 
B. Test percettivi difficili, come l'identificazione di silhouettes.  
C. Test di percezione spaziale, come il conteggio del numero di punti presenti su un foglio 
oppure la presentazione di un punto esattamente al centro di un quadrato e di un punto 
lievemente decentrato in un altro quadrato, con richiesta di decidere quale dei due punti si 
trova al centro. 
Disturbo del riconoscimento dei volti: 
 Prosopoagnosia: 
Disturbo raro che consiste nell’incapacità nel riconoscere volti familiari per via visiva. I casi più 
gravi il paziente non riconosce neanche volti molto familiari come quello del partner, o 
addirittura la propria immagine riflessa in uno specchio. Il riconoscimento è invece immediato 
su altre basi, come il suono della voce, la maniera di camminare, o la presenza di 
caratteristiche specifiche come occhiali, baffi ecc. 
La discriminazione tra volti e oggetti è preservata.  
La lesione è tipicamente occipito-temporale destra o bilaterale.  
Sono state distinte due forme di prosopoagnosia: 
 Appercettiva deficit di elaborazione percettiva di volti (impossibilità di formare giudizi 
di tipo uguale/diverso su coppie di volti) 
 Associativa deficit di riconoscimento dell’identità associativa al volto, con processi 
percettivi indenni  
I pazienti prosopoagnosici sono in generale incapaci di stabilire se un volto è familiare oppure 
no, tuttavia in alcuni di questi pazienti sono stati rilevati segni di riconoscimento implicito di 
volti familiari, l’elaborazione implicita di informazione relativa al volto (familiarità) è rimasta 
preservata (es. aumento della conduttanza cutanea). Il loro cervello elabora l’informazione ma 
questa non arriva al livello della coscienza.  
Un riconoscimento implicito di volti può essere messo in evidenza con le seguenti prove 
comportamentali/cognitive: 
a. Ri-apprendimento del nome 
Si presenta al paziente una lista di volti noti, a ciascuno dei quali sono associati un 
nome corretto un nome sbagliato. Si chiede al paziente di associare uno dei nomi al 
volto. I pazienti prosopoagnosici possono ricordare più associazioni corrette che 
associazioni sbagliate, mostrando così un riconoscimento implicito dei volti. 
b. Interferenza di volti 
Si presentano al paziente un volto e un nome e gli si chiede di categorizzare 
rapidamente il nome (es. uomo politico oppure no). I nomi possono appartenere alla 
stessa categoria dei volti, ad una categoria diversa o a una persona non familiare. I 
soggetti normali mostrano una facilitazione quando nome e volto appartengono alla 
stessa categoria e un' interferenza quando le categorie sono diverse. Alcuni pazienti 
prosopoagnosici mostrano effetti simili, che possono quindi dipendere da un 
riconoscimento implicito del volto. 
c. Priming volto-nome 
Vengono presentati al paziente prima i volti e poi i nomi, il compito è di stabilire se il 
nome appartiene a una persona famosa. I soggetti normali e alcuni pazienti 
prosopoagnosici sono più rapidi se nome e volto appartengono a una persona famosa, 
mostrando così un effetto di priming. 
Il riconoscimento esplicito dell'identità e quello implicito della valenza emozionale di 
un volto seguono vie in parte diverse, a partire dalla corteccia visiva primaria. 
Confronto con la sindrome di Capgras: 
I pazienti psichiatrici con sindrome di Capgras sviluppano la convinzione delirante che persone 
a loro vicine siano state sostituiti da impostori, robot o alieni. Questi pazienti possono 
mostrare un'assenza di risposta automatica a volti conosciuti, come se ci fosse un danno della 
via dell'elaborazione implicita della valenza emozionale dei volti. 
Nella Prosopoagnosia manca il riconoscimento esplicito dell’identità mentre nella sindrome di 
Capgras manca il riconoscimento implicito, la persona riconosce amici e parenti ma non 
avendo il riconoscimento implicito, collegato ad una forma di riconoscimento emotivo, pensa 
che la persona che ha davanti sia solo molto simile alla persona che conosce (es. vede la 
moglie e dice tu sei uguale a mia moglie ma tu non lo sei perché non vengono evocati tutti i 
sentimenti legati alla persona vista).  
L’immaginazione mentale visiva:  
Si possono avere esperienze di tipo visivo anche in assenza di oggetti realmente presenti davanti i 
nostri occhi punto anche questa capacità visiva in senso lato può essere danneggiata da lesioni 
cerebrali.  
Pazienti con deficit di immaginazione presentano spesso estese lesioni a carico del lobo temporale 
sinistro. Le lesioni cerebrali alla base dei problemi percettivi come l' agnosia non necessariamente 
provocano anche disturbi della conoscenza degli attributi visivi degli oggetti, a meno che non 
interessino in modo esteso i lobi temporali. 
AGNOSIA UDITIVA:  
L’agnosia uditiva consiste nel mancato  o alterato riconoscimento di rumori o suoni non verbali. 
Spesso compare in concomitanza con la sordità verbale pura (che si potrebbe concettualizzare 
come un’agnosia specifica per i suoni linguistici, incapacità di discriminare suoni del linguaggio) 
e/o l’amusia (difficoltà nel processare stimoli musicali).  
E’ indipendente dalla perdita dell'udito, pertanto un’audiometria deve escludere deficit uditivi di 
tipo periferico. 
Ci sono due forme di agnosia uditiva: 
 Appercettiva = incapacità nell’elaborare suoni non significativi (es. giudizio uguale/diverso).  
 Associativa = incapacità di identificazione di suoni significativi (es. sirena di un’ambulanza) in 
assenza di deficit percettivi.  
AGNOSIA TATTILE:  
L’agnosia tattile è un deficit nel riconoscimento tattile di oggetti. Il paziente non è in grado di 
capire la natura o il significato di oggetti posti nella mano affetta, nonostante i processi 
somatosensoriali elementari, le abilità intellettuali, l'attenzione e le capacità linguistiche siano 
adeguate al compito di identificazione degli oggetti. 
Sono stati ipotizzati tre tipi di agnosia tattile: 
 Amorfognosia (appercettiva) = deficit di riconoscimento di forma e dimensioni di oggetti 
tattili. 
 Ahylognosia (appercettiva) = deficit di discriminazione di caratteristiche distintive degli oggetti 
(peso, densità, calore, tipo di superficie ecc.). 
 Asimbolia tattile (associativa) = i pazienti presentano deficit nell'analisi della forma, 
dell'esplorazione tattile e/o della fine discriminazione degli oggetti posizionati nella mano 
controlaterale al lobo parietale lesionato.   
E’ distinta dall’anomia tattile perché in quest’ultima il paziente non denomina ma riconosce 
l'oggetto posto nella mano affetta, ad esempio usandolo correttamente. Il deficit (nell’anomia 
tattile) è causato da una lesione della parte centrale del corpo calloso, che impedisce il 
passaggio di informazione tattile dall’emisfero destro (mano sinistra) a quello sinistro, per la 
denominazione.  
