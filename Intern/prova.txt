Generazione di ritmi. La nostra attività cognitiva si basa sull'attività alternata di gruppi di neuroni, infatti diversi circuiti di neuroni possono generare attività ritmica. Vi sono due modi principali in cui l'attività di un gran numero di neuroni può produrre oscillazioni sincronizzate: 1. I neuroni possono seguire le indicazioni di un orologio centrale, o stimolatore (sincronizzatori neurali). 2. I neuroni possono condividere o distribuire tra loro stessi la funzione temporale eccitandosi o inibendosi reciprocamente (Oscillatori neurali). Il Talamo, con le sue massive afferenze a tutta la corteccia, è il più importante oscillatore. È un potente sincronizzatore che genera un'attività ritmica nell'area corticale (resto del cervello), anche se non tutti i ritmi della corteccia dipendono da esso ma si affidano alle interazioni collettive e cooperative degli stessi neuroni corticali. Come oscillano i neuroni Talamici? Le connessioni sinaptiche tra i neuroni talamici eccitatori e inibitori costringono ogni singolo neurone a conformarsi al resto del gruppo, i ritmi coordinati vengono poi trasmessi alla corteccia attraverso gli assoni talamo corticali che eccitano i neuroni corticali. Un gruppo piccolo di cellule talamiche può così costringere un gruppo di cellule corticali molto più grande a seguire il ritmo talamico. Ritmo. Per ritmo si intende un'onda cerebrale che può essere misurata e categorizzata in base a 3 parametri: Frequenza: numero di cicli per unità di tempo (secondo), misurata in Hertz (1 hertz/1ciclo a sec.). Ampiezza: energia trasportata dall'onda misurata in Volt, inversamente proporzionale alla frequenza). 'Altezza' dell'onda. Fase: in quale punto temporale ci si trova dell'onda, misurata come l'angolo quindi in radianti. La maggior parte dei ritmi EEG è classificata in base all'intervallo di frequenze entro cui varia, e ciascun intervallo viene classificato tramite una lettera greca: RITMI GAMMA: <30Hz, attività mentale molto intensa (più veloci e rare). Indicano una corteccia in stato di attivazione e allerta. RITMI DELTA: >4Hz, sono di grande ampiezza, sono le più lente e sono caratteristiche del sonno profondo. RITMI BETA: 14-30Hz sono abbastanza veloci e sono i più frequenti soprattutto durante l'attività mentale di veglia. RITMI ALPHA: 8-13Hz sono presenti quando il soggetto è sveglio ma in uno stato di rilassamento, hanno frequenza e ampiezza media. RITMI THETA: 4-7Hz si presentano in uno stato di sonno e di veglia, sono onde lente. A cosa servono i ritmi? I ritmi corticali sono collegati a un grande numero di comportamenti umani. Per quanto riguarda il loro scopo e le loro funzioni non abbiamo ancora però risposte soddisfacenti ma sono state formulate diverse ipotesi: 1. Sonno: Il talamo produce uno stato ritmico autogenerato che impedisce alle informazioni sensoriali di giungere alla corteccia durante il sonno così che siano meno disturbanti. 2. Percezione visiva: è stato ipotizzato che i neuroni corticali che rispondo alo stesso oggetto nell'ambiente circostante siano sincronizzati; il cervello potrebbe legare insieme le varie componenti neurali in una singola costruzione percettiva e andrebbe quindi a combinare le informazioni provenienti dai vari gruppi di neuroni. È importante ricordare che i neuroni perché siano sincronizzati devono avere frequenza uguali o multiple le une delle altre.